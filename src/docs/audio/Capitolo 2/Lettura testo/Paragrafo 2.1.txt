Tra gli anni '30 e '50 si pongono le basi tecnologiche della computer music. L'invenzione del Pulse Code Modulation (PCM) da parte di Alec Reeves (1937) rende possibile la digitalizzazione del suono, inizialmente per la telefonia e poi per applicazioni militari e spaziali. Durante la Seconda Guerra Mondiale, il PCM viene impiegato nel SIGSALY per la criptografia vocale. Parallelamente nascono i primi calcolatori digitali: Z1-Z4 di Konrad Zuse, ABC, Colossus, ENIAC, EDVAC, IAS Machine, che introducono concetti fondamentali come programma memorizzato, calcolo binario e separazione tra dati e istruzioni. Queste innovazioni, pur non nate per fini musicali, rendono possibile l'idea di generare e trattare il suono tramite il calcolo.
